बाल्ये मधुरा न रोचन्ते मे।
मत्पञ्चवर्षीयभ्रात्रे तु रोचन्ते।
पितामह्या आम्रवृक्षोद्याने मधूकवृक्षौ द्वावास्ताम्।
ग्रीष्मकाले यदाम्रास्तदानीमपि हरिद्वर्णा आसन्नेवं च पक्षिणां मधुमक्षिकाश्च नाकर्षयितुं शक्यन्ते तदा मधूकवृक्षद्वये सम्मर्द आसीत्।
कस्याश्चन स्वसुः दैनन्दिनी।
तस्मिन् ग्रीष्मकाले यदाहं सप्तवर्षीया जाता, मधूके ममारुचिररुचौ परिवर्तिता।
तस्य खाद्येभ्यः पुष्पेभ्यो गन्ध इयान् मादको मधुरश्चासीद् यत् शिरोवेदना जाता; इयान् सरसो गन्ध आसीद् यद् बहुदूरेऽपि मधूकक्षेत्रं घर्तुं शक्यते।
लज्जालुः सत्यपीदानीमपि सम्यक् पश्यन्त्यस्मि
एवं त्वं पश्यामि सप्तत्रिंशद्वर्षीये।
"मियागीजनपदे भूकम्पापदो विषयं निवेदयितुं मध्यमछात्रैर् निर्णीतः शिलास्मारको निर्मितः"
"इज़ूद्वीपसमूहे नौकाश्रयेऽग्निशिलानां प्रवेशनं स्थगयितुं तैलनिवारकवृतिर् योजिता"
"जाक्सा अन्तरिक्षयात्रिनो भवितुम् इच्छुकानां परीक्षणं भविष्यतीति प्रकटनम्।"
"'रजः कठिनं भूत्वापि विद्यालयादवकाशं न लब्धुं शक्यत', इति प्रायेण सप्ततिप्रतिशतम्।"
भर्तारं रक्षयितुं सा देहलीं प्रति प्रस्थितवती नेहरवे आश्वासनं दातुं यत् किम्वदन्ती मिथ्या आसीत्।
नेहरुः उक्तवान् -  "स अस्माकं प्रतिपक्षे नास्ति चेत् अस्मत्पक्षे अस्तीति प्रमाणीकरोतु। काङ्ग्रेसदलस्य प्रत्याशित्वेन (निर्वाचने) भागं गृह्णातु।"
राजमाता उक्तवति - "किन्तु तस्मै राजनीतिः न रोचते।"
नेहरुः उक्तवान् - "तर्हि भवती भागं गृह्णातु।"
षड्पञ्चाशदधिकोनविंशतितम वर्षे किम्वदन्ती प्रसृता यत् ग्वालियरस्य महाराजः वीरसावरकरस्य हिन्दुमहासभायां प्रवेष्टुमिच्छति।
सिन्दीयप्रभावेन काङ्ग्रेसदलस्य हानिः भवेत्।
काङ्ग्रेसदलस्य प्रतिक्रियासीत् सिन्दियासम्पत्तेः राजस्वीकरणं येन सिन्दियः निर्धनीभवेत्।
यदा तस्यां स्वतन्त्रतान्दोलनस्य प्रभावः पतितः सा आयातिताः शाटिकाः धर्तुं स्थगितवती।
मद्यपानं निन्दितवती एवं च शाकभक्षताम् आचरितवती।
विजयाराजेसिन्दिया गृहैव शिक्षिता।
यदा सा एकादशवर्षिया आसीत्, भारतस्य स्वतन्त्रतासङ्घर्षे स्वरुचिः प्रदर्शितवती।
दाण्डीसत्याग्रहे भागं भजितुं स्वकुटुम्बस्य अनुमतिं प्रार्थितवती।
यदा अनुमतिर्न लब्धा सा निभृतं गृहाद् बहिर्गतवती।
राजमाता नेपालपृष्ठभूमितो राणाराजवंशे जाता।
यदा सा सप्तवर्षीयासीद् हिन्दुधर्मे तस्य महती रुचिरुद्भूत।
प्रार्थनाः कृतवती चतुर्मासव्रतान्याचरितवती च।
मिराबायीवत् स्वस्य कल्पनां कुर्वती कृष्णस्य कृते गायने मग्ना सासीत्।
त्विडेवं च द्युतिमत्वर्णकाणां निर्माणं बहुशो वैषिकसंयोजनैरुत वा प्रदूषकसूक्ष्मकृतकैरस्ति।
किन्तु नवीननिर्विषजैवनिम्नविकल्पस्तं परिवर्तयति।
सा ग्वालियरसंस्थानस्य विस्मृता महाराज्ञी।
स्वतन्त्रता योध्री योधृणी परोपकारिणी मन्दिरनिर्मात्री, ग्वालियरसंस्थानस्यान्तिममहाराज्ञी।
भारतीयजनतापार्टीदलस्य सहसंस्थापिकापि।
विजयाराजेसिन्धियाराजमातुर्विषये सूत्रमिदम्।
पञ्चाशद्द्विसहस्रतमस्य वर्षस्य पृथवी कीदृशी भविष्यतीति कल्पनां कर्तुं कठिनमस्ति किन्तु विज्ञानस्य कलायाः सहकारितया वर्तमानं वातावरणपरिवर्तनं कीदृशं साम्प्रतपरिचिता भूखण्डाः परग्रहीयभूखण्डेषु परिवर्तन्त इति दृश्यीकरणं शक्यते।
तोक्योनगरस्य कितामण्डले विनारक्षणं निवारकसूच्यौषधं शक्यते।
तोचिगिजनपदे निक्कोनगरे चूज़ेञ्जीसरोवरं परितो नक्तानुज्वालनमारभते।
ऊनविंशतिदिनाङ्कस्य सायङ्कालतः औषाद्वीपम् अपूर्णचन्द्रग्रहणं द्रष्टुं शक्यते।
पञ्चत एकादशपर्यन्तं वयस्कानां कृते निवारक-सूच्यौषधं प्रवर्तयितुं सम्भवति।
अस्माकं सौभाग्यमेव।
व्योम उवाच।
न केवलं शिरः परन्तु मनःस्फोटनमपि अभवत् भोः। 
मम स्पष्टशब्दा भवते अपशब्दा भवति किल।
 यत्किञ्चित् करणीयं करोतु भोः।
वस्तुतोऽद्य राष्ट्रियव्याकरणदिवसोऽस्ति।
जनव्यकारणज्ञानं तु सम्यक् नास्ति।
अग्रे आङ्ग्लभाषां प्रतिलिपिसम्पादनमपि करणीयं भोः !
ट्विट्टरे व्याकरणरहितानि अनेकानि आङ्ग्लकूजनानि अपि सन्ति।
एवमेव अग्रे सरतु भोः!
नवछात्रेभ्यः संस्कृतभीतिरपि उत्पद्यते।
नवछात्रेभ्यो विनाभितिरेव अत्र संस्कृतभाषां अधीतुं शक्यते, सर्वे संस्कृतज्ञा अत्र मित्रभावे हि व्यवहरन्ति च पाठयन्ति।
इदं तु अस्माकं सन्तोषदायको विशयमेव इति मन्ये।
बाल्यकाले संस्कृतन्न पठनकारणात् अधुना बहु दुःखितोऽहम्।
अद्य मया ज्ञातम्।
उभौ वृक्कप्राणवायुरहितहानिस्साक्षाद्वृक्कनाड्यन्तःकोशीयसंस्तरक्षतिश्च व्यतिरेकपदार्थजनितवृक्कक्षतेर्दोषिणौ।
यद्येवं कुर्यान्न कदापि दुःखस्य कारणं स्यात्।
अहं पूर्वं तां न कदाचिदपश्यमित्यवदत् सः।
मम नित्योगतिविधिषु संकेतभाषा मे सहायं न करोति।
इत:परं यत्त्वं पुनर्निर्माणेन संयन्त्रेण च पुनर्निर्मातुं शक्नोषि!
ये विसर्गस्योच्चारणं न जानन्ति।
मम याचना, यदि मया याचितव्या हि, अस्ति यद्येऽपि अतीतस्य ऋक्थिनः, योऽतीतस्तैस्स्वैः (नाम भारतीयैः) न निर्मितः, तमतीतमन्ताराष्ट्रियविद्वत्सङ्घेन सह भाजयितुं ते उत्तरदायिनः।
शेल्डन्पौलोकः ‘हिन्दुत्व ऐण्ड द लाइफ ऐण्ड डेथ औफ संस्कृत’ इति विषये
सभ्यताया आधिपत्यं कस्य? तस्य समाजस्य वा यस्य पितरस्तस्यास्सभ्यताया निर्मातारोऽथवा आक्रान्तानामपत्यानां यैस्सा सभ्यता नैकशतवर्षपर्यन्तं बलाद्निर्जिता शासिता शोषिता च? पाश्चात्त्य-विद्वांसो देशजानां ध्वनीन् मूकीकृत्वा तथा च तेषामवकाशमपि अपाकृत्य तेषामेव संस्कृतिसम्बन्धि-शोधस्योपरि स्वायत्तताम् उद्घोषयितुं शक्नुवन्ति किम्?
भारतीयबौद्धिकवर्गस्य अपेक्षया अफ्रिकीयबौद्धिकवर्गस्स्वस्य नवोदितेषु राष्ट्रेषु पारतन्त्र्यात् जातसमस्यानां स्पष्टतया ईक्षणे स्वीकरणे च अधिक-ऋजुतया व्यवहृतवान्।
ङ्गूगि-वा-थियोङ्गो “डिकौलोनाइजिङ्ग् द माइण्ड् : द पौलिटिक्स् औफ् एफ्रिकन् लिटरेचर्” इत्याख्ये पुस्तके कञ्चित् कटाक्षं करोति। ‘संस्कृतिविध्वंसकः’ इति कस्यचित् वस्तुनो विषये स तत्र वदति। अस्य विध्वंकस्य परिणामो नाम जनानां स्वेषु नामसु भाषासु परिवारेषु सङ्घर्षपरम्परासु एकतायां सामर्थ्येषु अपि च अन्तत आत्मनि विश्वासस्यापि नाशः। तेन ते स्वातीतमनुपलब्धीनां मरुस्थलमिव पश्यन्ति तथा तस्मात् मरुस्थलात् दूरे गन्तुं यतन्ते… फलस्वरूपेण नैराश्यं वैक्लव्यं पुनश्च सामूहिकमृत्योरिच्छा जायते।
कथं भारताध्येतारो भारतेषु एतान् “संस्कृतिविध्वंसकान्” स्फोटयन्ति? ‘इन्सेप्शन्’ इति अमेरिकीयचलच्चित्रे यथा दर्शितं तथैव भारताध्येतारो भारतस्य अतीतं विपरीतं कल्पयित्वा ता एव कल्पना भारतीयानां समष्टिस्मृतौ रोपयितुं यतन्ते, यतो भारतस्य वर्तमानं भारताध्येतृभिःकल्पितस्य अतीतस्य परिणामरूपं दृश्येत। यदि भारताध्येतारो भारतस्य अतीतं व्याख्यान्ति तस्य स्वामित्वं गृह्णन्ति तर्हि त एव वर्तमानस्य वास्तविकतां भूतस्य न्यायसङ्गतपरिणाम इति दर्शयित्वा वर्तमानं साधयितुं शक्नुवन्ति । उदाहरणार्थं पारम्परिकभारतीयमतस्य विपरीतं, भारताध्येतारो महाभारतं नाम नैकैःपरस्परस्पर्धालुभिर्लेखकैर्लिखिता नैकाःकथा इति साधयन्ति चेत् कथं नाम तत्र पूजनीयता वर्तेत? तच्च पुस्तकापणेषु काल्पनिककथाविभागे भवितव्यम्। ननु रामायणं स्त्रीद्विट्चलच्चित्रकथामतिरिच्य किं यद्वस्तुतो लिङ्गाध्ययनविभागे परीक्षणीयम्? संस्कृतं मृतं चेद्भारतीयानां कथनं यत्ते मृतसंस्कृतसभ्यताया उत्तराधिकारिण इति “डौक्ट्रिन् औफ् लैप्स्” नामके सिद्धान्ते नान्तर्भवति किम्। वस्तुतःपाश्चात्त्येषु जर्मनी-ब्रिटेन्-अमेरिका-देशेषु संस्कृतं स्नेहेन परिपालितं पोषितमिति कारणेन भारतेषु संस्कृतस्य पुनरुज्जीवनकार्यं कृत्रिममनैतिकमन्ततो गत्वा व्यर्थमेव। अहो बत संस्कृतिविध्वंसकः!
२००१त आरभ्य शेल्डनपौलोकः “उपनिवेशवादे आपन्ने संस्कृतज्ञानप्रणाल्यः” इत्याख्यं प्रकल्पं चालयति। पाश्चात्त्यौपनिवेशवादात् पूर्वं भारतीयबौद्धिकवातावरणस्य अवबोधनमेतस्य प्रकल्पस्य उद्देश्यः। यथा प्रकल्पस्य जालपुटे लिखितमस्ति, “षोडशशताब्दित आरभ्य अष्टादशशताब्दि-पर्यन्तं व्याकरण-मीमांसा-न्याय-धर्मशास्त्र-अलङ्कारशास्त्र-आयुर्वेद-ज्योतिश्शास्त्र-प्रयोगानां ग्रन्थानां यथासम्भवमधिकाधिकं सङ्कलनम्।”
प्रथमतोऽस्मिन् प्रकल्पे संयुक्तान् नेतॄन् पश्यामः।
अस्मिन् प्रकल्पे एकोऽपि भारतीयशोधनेता नास्ति। पाश्चात्त्य-शोधकारेषु स्विसदेशीयाः फ्रान्सदेशीयाः कैनेडावासिनो ऽमेरिकावासिन आङ्ग्लदेशीया औस्ट्रियावासिनश्च सन्ति ये सर्वे भारतस्य सभ्यता भाषाश्च पठन्ति इति विकत्थन्ते। परन्तु आयुर्वेदक्षेत्रे ज्यौतिषेऽपि यत्र पारङ्गता अद्वितीयविद्वांसश्शास्त्रीयं प्रायोगिकं च ज्ञानं अवधारयन्त आभारते निवसन्ति तेऽपि अस्मिन् गणे कुत्रापि न दृश्यन्ते।
अनेन संस्थानेन मुद्रितेषु व्याकरणमीमांसाज्योतिषायुर्वेद-विषयक-पत्रेषु एकोऽपि लेखको भारतीयसंस्थानात् न दृश्यते।
एतानि मुद्रितलेखनानि दृष्ट्वा प्रतीयते यदेषा विषयसूची नाम आधुनिकभारतीयं परिशीलयितुं निरूपयितुं वर्गीकर्तुं नूतनप्रकल्पस्य बीजम्। कथमस्मिन् प्रकल्पे कोऽपि भारतीयपण्डितो न विद्यते? किमर्थमयं प्रकल्पस्सम्पूर्णतया पाश्चात्त्य-विश्वविद्यालयैर्नियन्त्रितः? ये विषया अद्यत्वेपि भारतीयसमाजेषु जीवन्तश्श्वसन्तो वर्धन्ते तेषामपि नियन्त्रणं पाश्चात्त्य-विश्वविद्यालयैः किमर्थम्?
किमिदमुचितम्? किमिदं न्याय्यम्?
किमेतत् संस्कृतिविध्वंसकस्य प्रमुखोदाहरणं नास्ति?
निर्बलानि व्याजानि
सामान्यतया भारताध्येतारो ऽपदिशन्ति यदेतेषां विषयाणां भारतीयविद्वांसो ऽद्यत्वे नैव लभ्यन्ते। सन्ति चेदपि ते विश्वमञ्चे अकुशलिनः। उपरितनप्रकल्पान्तर्गतेषु विषयेषु व्याकरणमीमांसाज्योतिषायुर्वेदेषु किमिदं सत्यं वा इति पश्यामः।
आदावेव अत्रभवन्तस्त्रयो विचक्षणास्सिद्धा उद्यमिनो भारतीयविद्वांसो ये च स्वचितेषु विषयेषु संसारेषु श्रेष्ठाः। मणिद्रविडशास्त्रिवर्या दीक्षितपुष्पावर्या शेषाद्रिनाथशास्त्रिवर्याश्च त्रयोऽपि सर्वमान्याः प्रतिष्ठिता विशेषज्ञा ये च उपर्युक्तप्रकल्पे सरलतया शोधपत्रेषु प्रामाण्यमानयेयुः। पुनः प्रकल्प-गणं ज्योतिषव्याकरणमीमांसायुर्वेदेषु सांस्कृतिक-सूक्ष्मांशान् प्रकटयित्वा मार्गं दर्शयेयुः।
गतानां शतवर्षाणां पूजिता भारतीयविशेषज्ञा द्रष्टव्याश्चेत् महामहोपाध्यायानां सूच्या आरम्भः क्रियताम्।
अत्र प्रदत्तायां लघुसूच्यां बहवो महान्तो जनास्सन्ति यथा श्रीपीवीकाणे (भारतरत्नम् -1963) वी-वी-मिराशी आदिभिरारभ्य सम्प्रति भद्रेशदासस्वामी श्रीविश्वनाथगोपालकृष्णशास्त्री इत्यादयः। एवं सत्यपि केन कारणेन पाश्चात्त्यभारतीयपण्डितयोर्वर्णभेद इव भासते।
भारताध्येतृभिरितोऽपि सामान्यव्याजमेवमस्ति यत्सर्वे प्रमुखग्रन्था आङ्ग्ले अनूदिता इति कारणेन देशजानां सहयोगो ऽनपेक्षितः। यत्किमपि आवश्यकं तत्सर्वं अस्ति। बहवो धन्यवादाः।
अत एष प्रतिनिष्कर्षो जायते – यदि भारताध्येतारः पाश्चात्त्यानुवादेषु आलम्बिनस्तर्हि तेषां अनुवादा निष्कर्षाश्च कियन्तो मान्याः? भारतीयटीकापद्धतयस्तैर्निष्कर्षैस्सह अनुमन्यन्ते किम्? नो चेत् एते अनुवादास्सभ्यतासंवेदनहीनतावर्णेन न रञ्जिताः किम्?
अपि च यास्संस्कृतकृतयः प्रथमवारमनूदितास्तेषु देशजानां दृष्टिकोणं सङ्कलयितुं पर्याप्तावसरो ऽस्ति किम्?
सद्यस्कस्स्कन्दपुराणसम्बन्धी प्रकल्पः परीक्षणीयो यो नेपालेषु प्राप्तानि तालपत्राणि आश्रित्य क्रियते। तस्य जालपुटे प्रकाशितमस्ति यत् “वयं पुराणसाहित्यस्य आधारभूतग्रन्थस्य परिष्कृतं संस्करणं निर्मामः। अयं स्कन्दपुराणप्रकल्पः प्रतिष्ठित-पद्धतीराश्रयति याः पारम्परिक-भारताध्ययनस्य गुणवत्ता-सूचका यथा ग्रन्थान्वेषणं दोषदर्शनम् अभिलेखानां स्रोतसः परीक्षणं च।”
स्कन्दपुराणप्रकल्पस्य लेखकः (लेखका वा) मनुते यद्मूलनेपालीलेखने केचन दोषाः परिष्कर्तव्या आसन् अपि च यत्र कुत्रापि मूलपाण्डुलिपिर्भग्न आसीत् तत्र तस्य अनुमानेन पूरणं कर्तव्यमासीत्। पुनश्च ‘कञ्जेक्चरल् एमेण्डेशन्’ यत् ऊहस्य अपरनाम एव तत् अपि प्रयोक्तव्यमासीत्। वस्तुतो लेखका आसमन्तात् स्वमतिं चालितवन्तः।
इदं परिष्कृतं संस्करणमिति विज्ञापितमिति कारणेन सर्वेषां समुचितानां विचाराणां विशिष्य भारतीयपण्डितानां दृष्टिकोणस्य सङ्कलनं भवेत्। ऊहापि अत्र कल्पितेति कारणेन यदि योजितांशास्सन्ति तर्हि ते पारम्परिकविवरणेन सह सङ्गच्छेयुरिति निश्चेतव्यम्।
प्रकल्पेऽस्मिन् कार्यकर्तॄणां सूचिं पश्यामश्चेत् लीडेन्-क्योटो-लिल्ल्-औक्सफोर्ड्-ग्रोनिंजेन्-पैरिस्-आदिभ्यो विश्वविद्यालयेभ्यो जना दृश्यन्ते परन्तु न भारतनेपालयोः। स्थानिकपण्डितानामभावविषये एष कूजनसंवादो द्योतकः “स्कन्दपुराणस्य मूलतालपत्राणि नेपालेषु प्राप्तानि। महान् प्राचार्यदिवाकराचार्यो नेपालतः अस्ति।”
स्थानीयविशेषज्ञेन प्रामाणिकतां प्राप्तुं प्रयत्नोऽयमिति स्पष्टतया दृश्यते। यद्यपि स औक्सफोर्ड्-मध्ये कार्यरतः तथापि श्लाघनीयमिदम्।
किन्तु यदि प्रकाशनानि लेखकान् च पश्यामः तर्हि विपरीता शङ्कनीया च स्थितिः वर्तते। लेखकेषु बाक्करः आद्रियांसेनः ईसाकसनः बीस्होप्पः योकोची मिर्निग् तोर्सोकः बोस्मा सेसिलः च सन्ति।
आचार्यवर्यस्य नाम केवलं एकस्मिन्नेव स्थाने एवं दीयते, “प्रस्तावना अपि च अङ्कित-आङ्ग्ल-सारसङ्ग्रहः दिवाकराचार्यस्य जुडिट्-तोर्सोकस्य च सहकारेण” इति।
प्रकल्पस्य दायित्वभाजनं कथमिति, दिवाकराचार्यस्य मुख्यलेखकानां सूचीषु नाम कुतो नास्तीति वा न जानीमः, किन्तु कथमेतद् यत् नेपालस्य महान्तः पण्डिताः संस्कृतज्ञाः पुराणज्ञाः च लेखकसूचीषु अनुपस्थिताः। नेदरलैण्डस्य लेडिनविश्वविद्यालयः किमर्थमेवं चिन्तयेद् यत् नेपालभारतयोः अतिमहत्वपूर्णसांस्कृतिकचिह्नम् अनूदितुं तस्य संस्कृतेः धारकाः नावश्यकाः।
कथम् एत एव समाजाः उद्घोषयन्ति यत् या कापि मदिरा शैम्पेन्-नाम्ना न व्यवहर्तव्या तथैव यत्किमपि चीस्-नाम गौडेति न वक्तव्यं परन्तु अन्येषां समाजानां सांस्कृतिक-पितृधनमपि गम्भीरतया न गृह्णन्ति।
डचादयः यूरोपीयाः एतान् विषयान् पठितुमनर्हाः इति नास्ति कस्यापि अभिप्रायः। परन्तु स्थानिकाध्येतॄणां साहाय्यार्थं धन्यवादार्पणमात्रं कृत्वा शोधसमूहस्य अभिन्नाङ्गत्वेन न स्वीक्रियन्ते चेत् समाधानकरं नास्ति। अयं कार्यभारः पाश्चात्त्यविश्वविद्यालयैः सह अवतिष्ठते यत् ते देशीयध्वनीन् शोधकार्ये सार्थकतया आनयेयुः पुनः देशीयपरम्परां प्रति समुचितं सम्मानमपि दद्युः।
कार्यप्रणाली
एतावता पर्यवेक्षणेन स्पष्टं दृश्यते यत् संस्कृतस्य नियन्त्रणमेव भारताध्येतॄणां हृद्गुहायां स्थिता प्रणाली। गर्भोद्भवं नियन्त्र्य उत्पन्नं सर्वम् अमृतं संगृह्य कूपीषु संस्थाप्य विक्रेतुकामाः भारताध्येतारः।
किन्तु कथमेतत् सिद्ध्यति? इदानीं सर्वाणि विभिन्नसूत्राणि बद्ध्वा भारताध्येतारैः प्रयुक्तं मार्गदर्शकपुस्तकं दृष्ट्वा मौलिकसिद्धान्तान् प्रकाशयामः।
संस्कृतं मृतम् – एकोऽपि भारतीयः प्राचीनभाषां न जानाति। अद्य संस्कृतविषये निपुणता जर्मनी-अमेरिका-आङ्गलदेशेषु निवसति।
भारतीयाः गुणवत् अनुसन्धानं न कर्तुं शक्नुवन्ति जघन्य-शैक्षणिक-मानकत्वात् पुनश्च संस्कृते कौशल्याभावात् भारतीयान् गम्भीरशोधकर्तृषु परिगणितुं नैव शक्यते।
पारम्परिकपण्डिताः अविश्वसनीयाः अन्धविश्वासिनः च – ते पक्षपातिनः वैज्ञानिकरूपेण निःस्पृहया स्वेषां सांस्कृतिकान् धार्मिकान् च विषयान् विश्लेषयितुम् असमर्थाः। ते आधुनिकभाषाशास्त्रं न जानन्ति येन भारताध्ययनं क्रियते।
भारतं जातिधर्मराष्ट्रवादेषु रतम् – भारतीयाः संस्कृतस्य संस्कृत्याः च दुरुपयोगेन मदान्धतां प्रज्वालयन्ति। अस्माभिः तत् नियन्त्रणीयम्। भारतीयशृगालः संस्कृतरूपिणं कुक्कुटीगृहं रक्षयितुं न शक्नोति अतः पाश्चात्त्यविदुषां नेतृत्वम् आवश्यकम्।
मूलतः – “संस्कृतं भारतीयसभ्यता च अतिमहत्त्वपूर्णे न कदापि भारतीयानां हस्तयोः स्थापितव्ये।”
भारताध्ययनस्य भवनम् एतैः सिद्धान्तसूत्रैः कपटतया निर्मितं यस्मात् देशीयाः वञ्चिताः बलहीनाः च भवेयुः।
विमर्शस्य भाषा भारतीयबौद्धिकपरम्परायाः विरहिता। भारताध्ययनविमर्शेषु भागं वोढुं भारतीयपण्डितैः जर्मनभाषा उत आङ्ग्लं ज्ञातव्यं न तु सभ्यतायाः मूलभाषा संस्कृतम्। अतः तेषां कृते अत्यावश्यकं यत् जनाः संस्कृतं मृतमिव मन्येरन् यस्मात् वैदेशिकभाषया विमर्शः भवेत्।
मूलग्रन्थान् वैदेशिकभाषासु अनूद्य तान् अनुवादानेव इदानीं प्रामाणिकान् मन्यन्ते – परिवर्धितं नास्ति चेत् मूलमिव वा। उदाहरणार्थं वेदानां ग्रिफ्फिथ्, रामायणस्य गोल्डमान्, उपनिषदाम् ओलिवेल्ल्, अपि च शब्दकोशानां मोनियरविलियम्स्। देशीय-टीका-टिप्पणी-व्याख्याः विद्वांसः च शनैः शनैः उञ्झिताः।
नूतनानुसन्धानानां कृते सन्दर्भाः वैदेशिकानुवादग्रन्थेभ्यः प्रयुज्यन्ते। उपनिषदः अवबोधनीयाः चेत् पाट्रिक् ओलिवेल्ल् अथवा जोल् ब्रेरेटन् पठनीयः न तु शङ्कराचार्यः। अनुवादकानां दृष्टिकोणः त्रुटयः च अधुना ब्रह्मसत्यं भवन्ति। परम्परा शनैः शनैः निरस्यते।
पर्षदीक्षितपत्रिकायाः माध्यमेन वैदेशिकभाषासु विद्योत्सर्जनस्य वार्ताप्रचारस्य नूतना प्रक्रिया संस्थापिता। एतेन माध्यमेन ते द्वारपालकाः इव निश्चिन्वन्ति यत् के भागं वहेयुः के बहिः तिष्ठेयुः इति। पारम्परिकवादप्रकारौ तर्कः वाक्यार्थसभाः च तैः उपेक्षितौ बहिष्कृतौ च।
नवीनज्ञानोत्सर्जने भारतीयाध्येतृणां रुचिः नास्ति परन्तु केवलं छिद्रान्वेषणे। भारतीयग्रन्थाः अविश्वसनीयाः अनाश्रयार्हाः इति प्रमाणीकरणे तेषां रुचिः। एतस्मात् विपरीता भारतीयपद्धतिः यस्य मूलोद्देश्यं नूतनज्ञानोत्सर्जनं तथा च भाष्येण टीकया वा संशयनिवारणं च।
पाश्चात्त्यभारताध्येतॄणाम् अर्हता निपुणता च नीरसव्यवसायिकलेखापरीक्षकः इवास्ति यः ग्रन्थस्य विविधसंस्करणेषु केवलं छिद्रान्वेषणं जानन् अनेकान् अज्ञातनियमान् शुष्कतथ्यानि च उद्धृत्य आक्षेपान् उद्भावयति। भारतीयबौद्धिकवर्गः अनया विधया अपरिचितः यतो हि अत्र तर्कवादे सृजनात्मकतायाम् अन्वाख्याने नवज्ञानोत्सर्जने च प्रामुख्यं वर्तते।
भारताध्येतारः आजीवनं केवलं संस्कृतिरूपिणं शवं छिन्दन्ति तस्य कोशान् भिन्दन्ति खण्डान् कर्तयन्ति तदनन्तरं निर्णयन्ति यत् गलिते शरीरेऽस्मिन् सारः एव नास्ति। एतद्विपरीता भारतीयपरम्परायाः पद्धतिः – समाजसंस्थापनायै, व्यष्टेः जीवनोत्कर्षाय, सामान्यात् परं गत्वा परात्परस्य अनुसन्धानाय च।
अस्यां प्रक्रियायां भारताध्ययनसङ्घः वस्तुतः अनेक-पाश्चात्त्य-संस्कृतलिपिकारेभ्यः प्रामुख्यं दास्यति ये नैकशतेभ्यः मूलग्रन्थेभ्यः अपवादान् दोषान् च अवचेतुं प्रशिक्षिताः। ते दुर्लभसूचनाः असम्बद्धविषयान् च झटिति प्रकटयन्ति किन्तु सारगर्भितं सन्दर्भानुकूलं ज्ञानं नोद्भावयन्ति परन्तु ग्रन्थान् खण्डयित्वा नाशयितुम् इच्छन्ति। तेषां विषयाणां मृतदेहम् अत्तुमिच्छन्ति।
मनः इतोऽपि मोदते ज्ञात्वा यदेते भारताध्येतृरूपिणः प्रशिक्षितलिपिकाराः संस्कृतभाषया जल्पितुं अथवा सार्थकतया विवक्तुं च प्रायः न शक्नुवन्ति।‌ रैपीडेक्स-आङ्ग्ल-शिक्षण-पुस्तकस्य पाश्चात्त्यरूपम् इव केवलं मम नाम जौनः भवतः नाम किम् इतिमात्रं वक्तुं शक्नुवन्ति।
एतस्याः अन्यायपूर्णायाः अधार्मिक्याः स्थित्याः प्रतीकारः आरब्धः पाश्चात्त्यप्रशिक्षितैः भारतीयभावावबोधकैः पण्डितैः। ते भारताध्ययनस्य तन्त्रेणैव पाश्चात्त्यपरम्परायां निहितस्य वर्णभेदस्य अधार्मिकतायाः च प्रतीकारं कुर्वन्ति। उदाहरणार्थं घेण्टस्थः प्राचार्यः एस-एन-बालगङ्गाधरः सहकारिणश्च इन्फिनीटीफौण्डेशनस्य श्रीराजीवमल्होत्रः प्राचार्यः विश्वः अडलूरी जयदीपबागची चेति। एतैः प्रचोदिताः अन्ये नैके अनुसन्धानकर्तारः विद्वांसः च भारताध्ययनस्य गुह्यम् अधीत्य कटुप्रश्नान् पृच्छन्तः आसते।
उदाहरणार्थं मेघकल्याणसुन्दरेण नवमुद्रितं पत्रं “ऐन् अनालिसिस् औफ् सम् ऐस्पेक्ट्स् औफ् क्रोणोलौजी इन् द अर्ली उपनिषद्स्” इत्याख्यम्। अस्मिन् पुस्तके तेन पैट्रिक-ओलिवेल्लस्य “द अर्ली उपनिषद्स्: ऐन्नोटेटेड् टेक्स्ट् ऐण्ड् ट्रान्स्लेशन्” आख्य-पुस्तकस्थानि कानिचन वचनानि निराकृतानि।
डोमिनिकवुजास्तिकः पाट्रिक-ओलिवेल्लं भारतीयधर्मस्य इतिहासस्य अग्रणी विद्वान् इति प्रशंसितवान्। एवं सति कल्याणसुन्दरः तस्य पुस्तकस्य दशवाक्यानि अवचिनोति अनन्तरं प्रत्येकं प्रमाणं विवेचना च पृच्छति।
अत्रस्थां सारणीम् ईषदेव दृष्ट्वा ज्ञायते यत् यद्यपि भारताध्येतॄणां निपुणतायाः‌ सूक्ष्मदृष्टेः चर्चा बहुधा क्रियते तथापि सारण्यामुक्तवाक्यानां प्रमाणानि कम्पमानभूमौ तिष्ठन्ति।
लज्जास्पदमिदं यत् गम्भीरवाक्यानाम् उपस्थापनं केवलं बालिशानि वचनानि आधृत्य क्रियते यथा ‘भवितुमर्हति’, ‘विद्वांसः कथयन्ति’, ‘स्यात्’, ‘तानि सम्पादितानि शास्त्राणि’ इत्यादीनि।
एते अभिनवभारतीयविद्वांसः प्रसिद्ध-पाश्चात्त्य-कुशलभारताध्येतृभिः प्रकाशितेषु पुस्तकेषु मुद्रितलेखनेषु च कृतान् दोषान् प्रकाशयन्ति। किं बहुना भारताध्ययनतन्त्रैः प्रतिपादितान् विवादास्पदसिद्धान्तान् सम्यक्तया परिशीलयन्तः तान् लेखकान् सञ्चेतयन्ति।
उदाहरणार्थं पाट्रिक्-ओलिवेलस्य छात्रः मार्क्-मेक्लिशः वितण्डावादं करोति यत् अर्थशास्त्रग्रन्थः विष्णुगुप्त-चाणक्येन न लिखितः परन्तु अनेकानां ग्रन्थानां‌ मिश्रकृतिरिति। मेघ-कल्याणसुन्दरेण (२०२०) एनां दुरुक्तिं खण्डयितुं प्रत्युत्तराणाम् आवलिरेव रचिता यस्यै भारताध्ययनतन्त्रात् उत्तरं तथा च सार्थकवादः अपेक्ष्यते।
अवधेयं यदेतद् भारताध्ययनतन्त्रम् एतावत् पर्यन्तं सदाक्षेपान् सार्थकतया नोत्तरितवत्। पुनश्च भारतीयविद्वद्भिः सह वादे भागं वोढुमपि लज्जते। तेषां संस्कृतभाषाकौशले भारतीयसंस्कृतिज्ञाने शास्त्राध्ययने कृतानां प्रश्नानामपि उत्तरं न प्राप्तम्। अपि च तेषां सद्यस्कानां शोधपद्धतीनाम् उद्देश्यं कारणमपि न ज्ञायते।
केचन विचारणीयाः प्रश्नाः।
यदि भारतीयसंस्कृतपण्डिताः तेषां पत्राणि पठितुं शक्नुवन्ति तर्हि तेषां संस्कृतविषयकम् अज्ञानं सर्वत्र प्रकाशते – किं वा अनया भीत्या भारताध्येतारः संस्कृतेन प्रकाशनं न कुर्वन्ति?
भारताध्येतृभिः संस्कृतेन वादविवादानाम् आख्यानानां पत्राणाञ्च अनुपलब्धता किं तेषां संस्कृतसम्भाषणस्य असमर्थतां द्योतयति? यदि ते स्वीयया अध्ययनभाषया वक्तुं प्रयतेरन् तर्हि संस्कृतविषये एव अपरिपक्वाः इव भासेरन् वा?
भारतीयपण्डितैः सह परिचर्चां कर्तुं तेषाम् अनिच्छा एतेन कारणेन तु नास्ति यत् ते भारतीयविधिना विमर्शं न जानन्ति? परन्तु तदा वादपद्धत्या शिक्षणं प्राप्तवन्तः इति मिथ्याकथनं सिद्ध्यति।
ननु भारताध्येतॄणां सङ्कीर्णायाः एकदेश-कुशलतायाः कारणेन विस्तृत-सार्वभौम-शिक्षणप्राप्तेन पारम्परिक-भारतीय-विद्वांसेन सह तर्कयितुं ते उदासीनाः?
भारतीयपण्डिताः पाश्चात्त्यविश्वविद्यालयेषु गत्वा आङ्ग्लेन उत जर्मनभाषया तैः सह विमर्शं कुर्युः इति अनुरोधः वर्णभेदं प्रतिपादयितुं प्रयत्नः तु नास्ति?
भारतीयपण्डिताः वैदेशिकैः नियन्त्रित-पर्षदीक्षितपत्रिकासु लेखान् प्रकाशयेयुः इति हठः ते कटु-सत्यानि नियन्त्रितुमिच्छन्ति इत्यतः वा?
स्पष्टः सुदृढः विमर्शः क्रियते चेत् भारताध्ययनस्य दुर्बल-पञ्जर-भवनं सहसा तु न अधः पतिष्यति?
ननु “भारताध्ययनस्यैव मरणं” भारताध्येतॄणां वास्तविकभीतिः इति चिन्तयामश्चेत् सङ्गच्छते किम्?
समाप्तम्
सन्दर्भाः
